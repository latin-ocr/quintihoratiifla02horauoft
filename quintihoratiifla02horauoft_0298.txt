- ²90 —-

Illic plurima naribus

Duces tura, lyraeque et Berecyntiae
Delectabere tibiae

Mixtis carminibus, non sine fistula,

Illic bis pueri die 25
Numen cum teneris virginibus tuum
Laudantes‚ pede candido
In morem Salium ter quatient humum.

Me nec semina, nec puer
Jam, nec spes animi credula mutui, 50

Nec certare juvat mero,
Nec vincire novis tempora floribus. ——

Sed cur, heu, Ligurine, cur
Manat rara meas lacryma per genas?

Cur facunda parum decoro 55
Inter verba cadit lingua silentio?

Nocturnis ego somniis
Jam captum teneo , jam volucrem sequor
Te per gramina Martii
Campi, te per aquas,> dure, volubilis. [20

*mmmmm

ΙΙ.
AD I ULUM ANTONIUM.

mmmmm

Pindarum quisquis studet aemulari ,

Iule, ceratis ope “Daedalea

Nititur pennis9 vitreo daturus
Nomina ponto.

