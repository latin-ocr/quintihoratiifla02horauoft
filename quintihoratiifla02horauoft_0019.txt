a... 15 ²—-

Fatalis incestusque judex
Et mulier peregrina vertit

ln pulverem, ως quo destituit D'e'os
Mercede pacta Laomedon , mihi
Castaequ'e damnatum Minervae
Cum populo et duce fraudulente.

Jam nec Lacaenae splendet adulterae
Famosus hospeS‚ nec Priami domus
Perjura pugnacis Achivos
Hectoreis opibus refringit=

Nostrisque ductum seditionibus
Bellum resedit. Protenus et gravis
Iras, et invisum nepotem,
Troi‘a quem peperit sacerdos,

Marti redonabo. Illum ego lucidas
Inire sedis, ducere nectaris
Succos , et adscribi quietis
Ordinibus patiar Deorum„

Dum longus inter saeviat Ilion
Romamque pontus3 qualibet exsules
In parte regnanto beati:
Dum Priami Paradisque busto

insultet armentum, et catulos ferae
Celent inultae3 stet Capitolium
Fulgens, triumphatisque possit
Roma ferox dare jura Medis.

Horrenda late nomen in ultimas
Extendat oras, qua medius liquor
Secernit Europen ab Afro ‚
Qua tumidus rigat arva Nilus τ

20

50

