 

..3η-

XV.
AUGUSTI LAUDES.

mmm

Phoebus volentem proelia me loqui
Victas et urbis, increpuit lyra ‚
Ne parva Tyrrhenum per aequor
Vela darem. Tua, Caesar, aetas

Fruges et agris retulit uberes,

Et signa nostro restituit Jovi,

Dei-epta Parthorum superbis
PostihuS, et vacuum duellis

Janum Quirinum clusit, et ordinem
Rectum evaganti frena Licentiae
Injecit, emovitque culpas ‚
Et veteres revocavit artis:

Per quas Latinum nomen et Italae
Crevere vires, famaque et imperi

Pon-ecta majestas ad ortum
Solis ab Hesperio cubili.

Custode rerum Caesare, non furor
Civilis aut vis exiget otium,
Non ira, quae procudit ensis,
Et miseras inimicat urbis.

Non , qui profundum Danubium bibunt,
Edicta rumpent Julia: non Getae,
Non Seres, insidive Persae,
Non Tanain prope flumen orti.

lo

15

80

